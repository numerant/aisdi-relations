ALGORYTM GRUPOWANIA UŻYTKOWNIKÓW

Mamy kilka pomysłów podejścia do problemu, które możliwe, że będzie można w jakiś sposób połączyć (mogą się okazać heurystykami do algorytmu (dział HEURYSTYKA)).

-----------------------------------------------------------
GŁÓWNE PODEJŚCIE
-----------------------------------------------------------

Tworzymy graf użytkowników bazy, gdzie krawędzie odzwierciedlają obecnośc wymiany koerspondencji między użytkownikami (wierzchołkami). 
Będzie to graf nieskierowany, ale ważony, gdzie wagą krawędzi będzie liczba wiadomości wymienionych przez dwóch, połączonych daną krawędzią,
użytkowników.

Krok 1 (Przyporządkowanie najbliższego współpracownika):
	Każdemu użytkownikowi przyporządkowujemy drugiego użytkownika, z którym to liczba wymienionych wiadomości była największa.
	Spowoduje to powstanie wielu rozłącznych drzew, które z bardzo dużym prawdopodobieństwem będą zawierały 
	użytkowników należących do tej samej grupy. 
	(przekładając na język grafów pokolorujemy wierzchołki znalezionego drzewa na jeden kolor,
	gdzie w każdym drzewie będzie inny kolor. Bardzo możliwe, że korzystniejsze okarze się wykorzystanie reprezentanta grupy (jak w algorytmie 
	FIND UNION) zamiast koloru)
	
Krok 2 (Szukanie potencjalnego szefa):
	W każdym z drzew szukamy jednego użytkownika, u którego obliczony "współczynnik szefostwa" jest najwyższy.
	Współczynnik szefostwa obliczamy za pomocą dwóch głównych kryteriów:
		- liczby użytkowników dla których "potencjalny szef" jest osobą, z którą najczęściej wymieniały wiadomości
		  (przekładając na język grafów, jest to liczba krawędzi wychodzących z danego wierzchołka)
		- liczby różnych ludzi, z innych grup, z którymi dany użytkownik wymieniał korespondencję
		  (przekładając na język grafów, liczby (niestworzonych jeszcze) krawędzi łączących dany wierzchołek
		   z wierzchołkami z innych grup)
	Jeśli nie zostanie wybrany jednoznaczny szef (tj. "współczynnik szefostwa" nie będzie co najmniej dwukrotnie większy od każdego innego)
	To dla wszystkich innych użytkowników, które mają współczynnik ten większy niż połowa największego w grupie stosujemy ostatnie kryterium:
		- odwrotność ze standardowego odchylenia liczby wiadomości z innych grup (tj. standardowe odchylenie wykresu przedstawiającego n słupków
		  gdzie n jest liczbą różnych grup, z którymi dany użytkownik wymieniał korespondencję, a wysokość słupka jest to liczba wiadomości 
		  wymienionych z daną grupą)
	Jeśli przy poszukiwaniach okaże się, że conajmniej 60% wiadomości wychodzących z danej grupy są to wiadomości do innej grupy, ponadto "potencjalny
	szef" danej grupy będzie miał niski "współczynnik szefostwa", ustalamy że dana grupa jest w rzeczywistość podgrupą rzeczywistej i zostaje przyłączona
	do tej grupy. (przekładając na język grafów, kolor wierzchołków tej grupy zostaje zmieniony na kolor drugiej grupy)

Krok 3 (Przejście poziom wyżej w hierarchii):
	Po znalezieniu szefów i ich grup tworzymy nowy graf, będący w rzeczywistości grafem nowopowstałych grup. Tzn. każda grupa staje się jednym wierzchołkiem,
	a krawędzie między nimi są połączeniami dowolnych użytkowników danej grupy z użytkownikami innej. Wagi tych krawędzi są sumą różnych wiadomości.

Krok 4 :Powtórzenie algorytmu od Kroku1

Algorytm kończy działanie kiedy zostanie tylko jedna grupa, która zostanie mianowana zarządem, a szef danej grupy prezesem firmy.

--------------------------------------------------------
INNE PODEJŚCIE (POMYSŁ/ZARYS)
--------------------------------------------------------
Powstał równiez pomysł podejścia do problemu z innej strony.

1: Po stworzeniu grafu wymiany korespondencji algorytmem przeszykiwania grafu w głąb (DFS) pokolei odejmujemy od wagi każdej krawędzi 1.
2: Po pewnej liczbie iteracji krawędzie w pewnym momencie zaczną mieć wagę 0 (zostaną usunięte z grafu)
3: Po otrzymaniu pewnego stanu za pomocą algorytmu wyszukiwania mostów w grafie znaleźć mosty w grafie : ), które będą połączeniem danej grupy
   z innymi grupami, a wierzchołek, z którego most wychodzi zostanie mianowany szefem grupy.
   
---------------------------------------------------------
HEURYSTYKA (OPCJONALNIE)
---------------------------------------------------------

Można założyć, że znalezienie w grafie podgrafu będącego grafem pełnym jest równoznaczne ze znalezieniem grupy lub podgrupy.
